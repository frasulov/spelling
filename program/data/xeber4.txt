Azərbaycanın mobil rabitə operatoru "Azercell Telekom" şirkəti tərəfindən beşinci nəsil (5G) texnologiyanın geniş tətbiqi üçün bazar araşdırmaları aparılır. Bunu "APA-Economics"ə "Azercell"in Media ilə əlaqələr şöbəsinin direktoru Nigar Şıxlinskaya deyib. Onun sözlərinə görə, 5G şəbəkəsinin ilk dəfə "Azercell" tərəfindən paytaxtın mərkəzində məhdud ərazidə sınaq rejimində buraxmasına baxmayaraq, bu şəbəkə hələ geniş əhatəyə malik deyil. "Hazırda biz infrastrukturun qurulması ilə yanaşı, araşdırmalar aparırıq. Bazar hazır olduğu zaman biz onu (5G-ni – red.) işə salmağa hazır olacağıq", - N. Şıxlinskaya qeyd edib. 5G baza stansiyalarından elektromaqnit dalğalarının ətraf mühitə və xüsusən də əhalinin sağlamlığına nə dərəcədə təsir etdiyi ilə bağlı sualı cavablandırarkən şirkət rəsmisi bildirib ki, qeyd olunan məsələ hələ də fərziyyə olaraq qalır və buna dair heç bir tutarlı sübut ortaya qoyulmayıb. "Bu mövzuya dair danışıqlar aktuallığını itirsə də, uzun müddətdir ki, davam edir. İndiyədək mobil texnologiyaların zərərinə dair bir dənə də olsun belə sübut yoxdur. Hesab edirəm, bu, müxtəlif dairələrin müəyyən məqsədlə təbliğ etdiyi fərziyyə səviyyəsində qalır. Qlobal şəbəkənin yayılmasının qarşısını almaq nə mümkün, nə də məqsədəuyğun deyil, çünki bu, birbaşa iqtisadi inkişafla bağlıdır. Qeyd edim ki, eyni fərziyyələr elektrik şəbəkələr, eləcə də 3G və 4G texnologiyalar ilk dəfə istifadəyə veriləndə də səsləndirilib. Bizi ilk növbədə, abunəçilərimizin sağlamlığı və rifahı maraqlandırır. Biz heç vaxt abunəçilərin hər hansı risklə üzləşməsinə imkan verməyəcəyik. Buna görə də "Azercell" dünya bazarında mövcud olan ən son və qabaqcıl texnoloji həllərdən istifadə edir. Onu da qeyd edim ki, hər hansı texnoloji həll işə salınmazdan əvvəl müxtəlif səviyyələrdə və hərtərəfli sınaqdan keçirilir", - deyə N. Şıxlinskaya əlavə edib. “PwC Azərbaycan” şirkəti Qarabağ Dirçəliş Fondunun 1 il müddətinə auditoru kimi təsdiqlənib. Şirkətdən APA-ya verilən məlumata görə, bu haqda qərar Qarabağ Dirçəliş Fondunun Müşahidə Şurasının iclasında verilib. Müşahidə Şurası tərəfindən bir neçə auditor şirkətinin təklifləri nəzərdən keçirilib və “PwC Azərbaycan” şirkətinin təklifi qəbul olunub. İclasda Müşahidə Şurasının sədri, Azərbaycan Respublikasının iqtisadiyyat naziri Mikayıl Cabbarov, Şuranın üzvləri — ekologiya və təbii sərvətlər naziri Muxtar Babayev, Qaçqınların və Məcburi Köçkünlərin İşləri üzrə Dövlət Komitəsinin sədri Rövşən Rzayev, Milli Məclisin deputatı Fatma Yıldırım, Azərbaycan Dövlət İqtisad Universitetinin rektoru Ədalət Muradov, Azərbaycan Dillər Universitetinin rektoru Kamal Abdulla, Azərbaycanın Xalq artisti Alim Qasımov və eyni zamanda, Fondun İdarə Heyətinin sədri Rəhman Hacıyev iştirak ediblər. "Biz “PwC Azərbaycan” olaraq, şirkətimizə həvalə olunan məsuliyyətli iş və göstərilən etimada görə qürur duyur və Fondun Qarabağın dirçəlməsi istiqamətində görülən işlərdə töhfəmizi verməyə hazır olduğumuzu bildiririk. Qarabağ torpaqlarını dirçəltmək hər birimizin mənəvi borcu və ən başlıca vəzifəsidir", - məlumatda qeyd olunub. Azərbaycanda son sutkada koronavirus (COVID-19) əleyhinə 24 207 vaksin vurulub. Nazirlər Kabineti yanında Operativ Qərargahdan APA-ya verilən məlumata görə, bir gündə birinci mərhələ üzrə vaksinasiya olunanların sayı 2 618, ikinci mərhələ üzrə vaksinasiya olunanların sayı 3 204, buster doza üzrə vaksinasiya olunanların sayı isə 18 385 nəfərdir. Ölkədə vurulan vaksinlərin ümumi sayı 11 177 159, birinci mərhələ üzrə vaksinasiya olunanların ümumi sayı 5 153 329, ikinci mərhələ üzrə vaksinasiya olunanların sayı 4 656 209, buster doza üzrə vaksinasiya olunanların sayı isə 1 367 621 təşkil edir. Qarabağ iqtisadi rayonuna daxil olan işğaldan azad edilmiş ərazilərdə (Şuşa rayonu istisna olmaqla) Azərbaycan Respublikası Prezidentinin xüsusi nümayəndəsi Emin Hüseynov 2022-ci ildə Qarabağ iqtisadi rayonuna daxil olan işğaldan azad edilmiş ərazilərdə görüləcək işləri açıqlayıb. APA-nın məlumatına görə, Emin Hüseynov jurnalistlərə açıqlamasında bildirib ki, 2022-ci ildə azad olunmuş ərazilərdə son bir ildə başlanmış işlər qrafikə uyğun olaraq davam edəcək. E. Hüseynov deyib ki, Əlaqələndirmə Qərargahı çərçivəsində fəaliyyət göstərən işçi qruplarının fəaliyyətinin əks olunduğu Strateji Fəaliyyət Planı var: “Bundan başqa, xüsusi Dövlət Proqramı hazırlanır, bu yaxınlarda yekunlaşacaq. Həmin Dövlət Proqramında əks olunan tədbirlər də gələn ildən həyata keçiriləcək. Bundan başqa, Azərbaycan-2030 Milli İnkişaf Prioritetləri sənədi var. Bu sənədlərdə göstərilən hədəflər və qaydalara uyğun olaraq dədə-baba torpaqlarına qayıdacaq insanların və bölgənin iqtisadiyyatının Azərbaycan iqtisadiyyatına reinteqrasiya olunması istiqamətində tədbirlər davam etdiriləcək”. Prezidentin xüsusi nümayəndəsi qeyd edib ki, artıq işğaldan azad edilmiş bəzi rayonların baş planları artıq təsdiq olunub: “Bura Ağdam, Füzuli, Cəbrayıl və Şuşa şəhərləri daxildir. Digər ərazilərdə bu işlər davam etdirilir. Böyük ehtimalla, növbəti ildə biz bu işlərin yekunlaşmasını gözləyirik. Eyni zamanda, paralel olaraq Qarabağın işğaldan azad olunmuş ərazilərində rayonlar, kəndlər üzrə layihələndirmə işləri davam edir. Eyni zamanda, ərazilərdə minalardan təmizlənmə prosesi davam edir və davam edəcək. Çünki həddindən çox çirklənmiş ərazilər var. O cümlədən həm Qarabağ, həm Şərqi Zəngəzur iqtisadi rayonunda infrastruktur layihələri – 10-dan artıq avtomobil yolunun tikintisi davam edir. Sözsüz ki, Zəngəzur dəhlizi, dəmir yolu ilə bağlı layihələr də 2022-ci ildə öz qrafikinə uyğun həyata keçirilməkdə davam edəcək. Elektrik təchizatı ilə bağlı işlər demək olar ki, bu il yekunlaşdı. Demək olar ki, bölgədə əsasən bütün yarımstansiyalar tikilib. Sonuncu olaraq “Ağdam-1” və “Ağdam-2” yarımstansiyaları tamamlandı”. O qeyd edib ki, məcburi köçkünlərin torpaqlarına qayıtması üçün tələb olunan həm fiziki, həm sosial, həm də iqtisadi infrastrukturun yaradılması prosesinə başlanılıb: “Söhbət burada ilk növbədə iş yerlərindən gedir. Bu istiqamətdə başlanılmış işlər davam edəcək. Yaşayış massivlərinin salınması, kənd təsərrüfatı, sənaye və digər ənənəvi sahələrdə iş yerlərinin yaradılması ilə əlaqədar iş adamları və investorlarla layihələr həyata keçiriləcək. Eyni zamanda, ənənəvi sahələrlə yanaşı yeni innovativ, rəqəmsal iqtisadi fəaliyyət sahələrində kiçik və orta biznesin nümayəndələri, startaplar üçün şərait yaradılacaq”. Rusiya Federasiyası ilə Azərbaycan Respublikası arasında çoxşaxəli əməkdaşlığın inkişafına Sizin şəxsi töhfənizi Rusiyada yüksək qiymətləndirirlər. Əminəm ki, dövlətlərimiz arasında səmərəli qarşılıqlı fəaliyyət bundan sonra da ölkələrimizin xalqlarının rifahı naminə Rusiya-Azərbaycan əlaqələrinin möhkəmlənməsinə, aktual beynəlxalq və regional məsələlərin uğurlu həllinə şərait yaradacaq. APA-nın məlumatına görə, bunu “İnam İndeksi” jurnalının VI buraxılışında Prezidentin fəaliyyətinin ictimai rəydə qiymətləndirilməsi ilə bağlı təşkil olunan sorğu ilə əlaqədar “Prezident: Zəfərə davam, Zəfərə inam!” şüarı altında keçirilən təqdimatda Sosial Tədqiqatlar Mərkəzinin İdarə Heyətinin sədri Zahid Oruc bildirib. Z. Oruc deyib ki, artıq tariximizdə Milli Qələbə Günü var: “Prezident İlham Əliyev 17 il ərzində addım-addım ərazi bütövlüyümüzün təmin etmək yolu ilə addımladı. Prezident həqiqətən bir nömrəli xüsusi təyinatlıdır. Ancaq Zəfər Komandanı ifadəsi mənim üçün daha doğmadır. Bir məqamı da qeyd edim. Heydər Əliyevə qədər heç bir rəhbər Şuşada böyük miqyaslı quruculuq işləri aparmayıb. Heydər Əliyev İrəvana da səfər edib. İnşallah, Prezident İlham Əliyev də belə bir səfər edəcək”. “Bakıya rəsmi səfərim zamanı biz əlaqələrimizdə yeni səhifə açmaq barədə razılığa gəldik. Prezident İlham Əliyevlə səmimi görüşümdə, xarici işlər naziri Ceyhun Bayramov və parlament sədri Sahibə Qafarova ilə apardığım müzakirələrdə biz əlaqələrimizi daha da genişləndirmək üçün yol xəritəsini müəyyənləşdirdik. Biz qonşularımıza üstünlük verməyə davam edirik", - İran XİN başçısı bildirib. Hadrut əməliyyatının əhəmiyyətindən danışan dövlət başçısı deyib: “Bu strateji qəsəbəni işğaldan azad etmək bizim gələcək planlarımıza əlavə dəstək verdi. Çünki əgər biz Hadrutu işğalçılardan azad etməsəydik, gələcək əməliyyatlarımız daha böyük çətinliklərlə üzləşə bilərdi”.











