Mərasimdə çıxış edən Heydər Əliyev Mərkəzinin direktoru Anar Ələkbərov diqqətə çatdırıb ki, pandemiya dövründə uzun müddətdir ehtiyac duyulan belə bir sərginin məhz Mərkəzdə keçirilməsi çox əhəmiyyətlidir. Bir neçə gündür Bakıda olan Nina Pandolfo ekspozisiyanın qurulmasında şəxsən iştirak edib. Həmçinin sərginin ərsəyə gəlməsində Braziliyanın Azərbaycandakı səfiri Manuel Adalberto Karlos Monteneqro Lopes da Kruzanın, Jan David Malat qalereyasının direktoru Jan David Malatanın böyük əməyi var.Anar Ələkbərov bütün bu əlaqələrdə, eləcə də belə tədbirlərin təşkilində Heydər Əliyev Fondunun vitse-prezidenti Leyla Əliyevanın xüsusi rolu olduğunu vurğulayıb və ona təşəkkürünü bildirib.Sərginin konsepsiyası haqqında məlumat verən braziliyalı rəssam Nina Pandolfo öncə Heydər Əliyev Fondunun vitse-prezidenti Leyla Əliyevaya və sərginin təşkilində əməyi olan hər kəsə təşəkkürünü ifadə edib.Rəssam qeyd edib ki, "Minnətdarlıq" sərgisi hər kəsin minnətdar olmasını ehtiva edən bir sərgidir, daha doğrusu həyat tərzi anlamındadır."Minnətdarlıq bizi daha yüksək səviyyəyə ucaldan ülvi bir hissdir. O, bizə çətin anların keçib-getdiyini, tezliklə gözəl bir şəfəqin gələcəyini öyrədir. Bizə paylaşmağı, birləşməyi, başqalarını duymağı öyrədir. Ürəyimizin sıxıldığını hiss etdiyimiz zaman gözlərimizə təbəssüm gətirən bir hissdir. Bizi digər insanlarla və həyatla unikal və sıx şəkildə əlaqələndirir. Ümidvaram ki, bütün ziyarətçilər mənim üçün heç bir etnik mənsubiyyəti yox, daha çox qadın olmaq vəziyyətini təmsil edən personajların təsirini hiss edə bilərlər, gücün kövrəklikdə olduğunu hiss edə bilərlər. Çünki qadın zəif deyil, kövrəkdir. Zəiflik gücün olmamasıdır. Kövrəklik isə həssaslıqdır. İşləmək, başqalarına dəstək olmaq, onlara qayğı göstərmək, bir sözlə biz qadınların etdiyi hər şeyi etmək üçün bizə güc verən elə qadının həssaslığıdır", - deyə rəssam çıxışında bildirib.Sərginin açılış mərasimində çıxış edən Braziliya səfiri Manuel Adalberto Karlos Monteneqro Lopes da Kruza Azərbaycan Respublikasının Birinci vitse-prezidenti və Heydər Əliyev Fondunun prezidenti Mehriban Əliyevaya bu möhtəşəm təşəbbüsə görə, Fondun vitse-prezidenti Leyla Əliyevaya Nina Pandolfonu Azərbaycana dəvət etdiyi üçün təşəkkürünü bildirib.Daha sonra sərgi ilə tanışlıq olub.Sərgidə müəllifin multikultural dünyanı təqdim edən, etnik baxımından müxtəlifliyi ilə seçilən qadınlara həsr olunan əsərləri nümayiş etdirilir. Ziyarətçilər həm də Nina Pandolfonun qraffiti instalyasiyaları ilə də tanış ola bilər.Müəllif hesab edir ki, minnətdarlıq hissi daim ətrafa aşılanmalı və təşviq edilməlidir. Vəziyyətdən asılı olmayaraq, hər zaman minnətdar olmaq üçün səbəb tapmaq mümkündür. Nina Pandolfo onda ən güclü minnətdarlıq hissinin məhz yaradıcılıq zamanı yarandığını söyləyir.Sərgiyə çıxarılan əsərlərdəki qadın obrazları fərqli mədəniyyətlərə mənsub olaraq geniş açılmış gözlərlə təsvir ediliblər. Bununla da müəllif bizi əhatə edən multikultural dünyanın seyr edilməsinin və buna minnətdarlıqla yanaşılmasının vacibliyini vurğulayır.Braziliyalı rəssam Nina Pandolfo əsərləri ilə bağlı təəssüratlarını jurnalistlərlə də bölüşüb. O deyib: "Mənim sərgimin əsası təkcə minnətdarlıq deyil, eyni zamanda, minnətdar olmaqdır. Mən cəmiyyətə bu mesajı ötürmək istəyirəm. Sərgi çərçivəsində yaratdığım qaranlıq otağın öz mənası var. Demək istəyirəm ki, biz minnətdar olsaq, qaranlıqda olan, kölgədə olan şeyləri biz işıq üzünə çıxaracağıq. O otağa keçən hər bir kəs öz işığını orada görəcək".Səfir Manuel Adalberto Karlos Monteneqro Lopes da Kruza isə müsahibəsində vurğulayıb ki, pandemiyadan sonra bu sərginin təşkili yeni həyatın başlanğıcıdır, yəni öncədən gələn bir yazdır, canlı aləmin oyanışıdır. "Çox xoşbəxtəm ki, bu duyğuları Braziliya rəssamı gətirdi. Azərbaycan odlar diyarı olduğu kimi, biz də buraya hisslərimizlə bir od gətirdik. Bu sərgi dünyəvi xarakter daşısa da, burada Braziliyanın nüansları var. Sərgidə nümayiş olunan əsərlər müxtəlif irqlərin nümayəndələridir - Braziliyada olduğu kimi".Nina Pandolfo 1977-ci ildə Braziliyada anadan olub. Karlos de Kampos adına Dövlət Texniki Məktəbdə vizual kommunikasiya üzrə təhsil alan Nina Pandolfo incəsənətin yeni üsulu ilə San-Paulu küçələrini bəzəməyə başlayır, qısa zamanda 90-cı illərin Braziliya qraffiti səhnəsinin ayrılmaz nümayəndəsinə çevrilir, qraffiti sənətinin muzey və qalereyalara yol tapmasında əvəzsiz rol oynayır.Pandolfo təkcə Braziliyada yox, dünyanın bir çox yerlərində, o cümlədən Avropanın bir sıra ölkələrinin və Amerika Birləşmiş Ştatlarının müxtəlif sənət qalereyalarında keçirilən sərgilərdə iştirak edib.2007-ci ildə Pandolfo Şotlandiyanın 800 il yaşı olan tarixi Kelburn qəsrinin fasad və qülləsini boyamaq üçün Braziliyanın tanınmış küçə rəssamları ilə əməkdaşlıq edir. Bu təşəbbüs o qədər uğurlu olur ki, layihə 2011-ci ilin "Top-10 küçə sənəti nümunələri" siyahısına daxil edilir. Kalsium sümükləri, dişləri və birləşdirici toxumaları möhkəmləndirən, əzələlərin aktiv hərəkətini və ürək fəaliyyətini tənzimləyən vacib mikroelementlərdən biridir. Sağlam və yetişmiş insanın orqanizmində mövcud kalsiumun ümumi miqdarının təxminən 99 faizi əsasən diş və sümüklərdə cəmlənir, qalan 1 faizi əsasən qan və digər toxumalarda saxlanır. Qanda kalsium səviyyəsi orqanizm tərəfindən tənzimlənir. kalsium elementi bədəndə 20-25 yaşa kimi toplanır, yaşa dolduqda isə onun miqdarı azalır, nəticədə kalsium çatışmazlığı yaranır: "18 yaşına qədər olanlara 1200 qrama qədər, həmin yaşdan yuxarı olanlara 1200 qram kalsium qəbul edilməsi tövsiyə olunur. Kalsium çatışmazlığını aradan qaldırmaq üçün ən çox tövsiyə olunan qidalar ağartı məhsulları - qatıq, pendir, süd, yaşıl yarpaqlı tərəvəzlər- kahı, ispanaq, sarımsaq, badam, küncüt və s. kimi taxıllar və paxlalılar sinfinə aid olan, həmçinin, dəniz və balıq məhsullarıdır. Kalsium mübadiləsi pozulduqda orqanizmdə onun səviyyəsi həm azala, həm də arta bilər. Kalsium qandakı miqdar çox düşərsə, iştahsızlıq və qidalanma pozuntusu kimi problemlər yarana bilər: "Onun azalması sümüklərdə ciddi şəkildə narahatlığa səbəb olur. Uşaqların kalsiumla qidalanması gələcəkdə onların sümük problemlərinin olmaması üçün daha əhəmiyyətlidir. Kalsium çatışmazlığı osteoparaza, yəni sümük əriməsinə səbəb olur və bu, özünü yuxusuzluq, halsızlıq və taqətsizlik kimi hallarla büruzə verir". Orqanizmdə kalsiuma olan tələbatı ödəmək üçün balanslaşdırılmış qidalanmaya üstünlük vermək lazımdır. Bəzi qidalar onun miqdarını azalda bilər. Bır sıra meyvələrin tərkibində elə turşular var ki, kalsiumla birləşdiyi zaman bədəndə süzgəcdən keçə bilməyən duzlar formalaşdıra bilər.Bundan başqa qida rasionunda normadan artıq liflə zəngin qidalara üstünlük veriləndə kalsiumun orqanizmdə sorulmasına mane olur. Yaşıl yarpaqlı tərəvəzlər və taxılın tərkibindəki bəzi turşular kalsiumun sorulmasına mane olur. Adətən vegeterianlar da həmin elementi mənimsəyə bilmirlər. Almaniyanın "Bild" qəzetində aspirin (asetilsalisil turşusu) preparatının ürəyə təsiri ilə bağlı yazı dərc olunub. alimlər aspirinin bəzi pasiyentlər üçün zərərli ola biləcəyi qənaətinə gəliblər. Mütəxəssislər preparatın müəyyən xəstəlikləri olan adamlarda ürək çatışmazlığı yaradacağından şübhələnirlər. Ancaq alimlər deyirlər ki, risk qrupuna daxil olmayan pasiyent aspirinin qəbulundan imtina etməməli, istənilən halda həkimlə məsləhətləşməlidir. Yazıda vurğulanır ki, aspirin ürək-damar xəstəliklərinin müalicəsində ən çox istifadə olunan dərmandır. Ancaq bu yaxınlarda alimlərdə şəkərli diabetdən, piylənmədən əziyyət çəkən, habelə qanında xolesterinin səviyyəsi yüksək olan xəstələrə aspirinin faydası məsələsində şübhələr yaranıb.Tədqiqatın ilkin nəticələri göstərib ki, aspirindən uzun müddət istifadə edən insanların 26 faizi xroniki ürək çatışmazlığı riski ilə üzləşə bilər.Löven Katolik Universitetindəki alimlər qrupu 12 ölkədən 30 min 827 pasiyentin müayinəsinin nəticələrini təhlil edib. Yaşı 40-dan yuxarı olan həmin şəxslərin hər biri artıq çəki, yüksək qan təzyiqi, şəkərli diabet və nikotin asılılığı kimi xəstəliklərin ən azı birindən ciddi əziyyət çəkib. Araşdırmaya cəlb edilən 30 min 827 pasiyentin dörddə biri davamlı olaraq aspirin qəbul edən pasiyentlər olub.Alimlər 5 il ərzində tədqiqata cəlb etdikləri 30 min 827 nəfərin hamısının vəziyyətini izləyiblər. 1330 nəfərdə ürək xəstəliyinin getdikcə pisləşib ürək çatışmazlığına çevrildiyi müşahidə edilib. Ürək çatışmazlığı əmələ gələn pasiyentlərin 26 faizi müntəzəm şəkildə aspirin qəbul edən adamlar olub. Alimlər 5 il ərzində tədqiqata cəlb etdikləri 30 min 827 nəfərin hamısının vəziyyətini izləyiblər. 1330 nəfərdə ürək xəstəliyinin getdikcə pisləşib ürək çatışmazlığına çevrildiyi müşahidə edilib. Ürək çatışmazlığı əmələ gələn pasiyentlərin 26 faizi müntəzəm şəkildə aspirin qəbul edən adamlar olub.Alimlər düşünürlər ki, ürəyində çatışmazlıq əmələ gələn pasiyentlərin heç də hamısı yox, hətta yarısı da yox, yalnız 26 faizi müntəzəm aspirin qəbul edən olsa da, istənilən halda bu dərmanla ürək çatışmazlığı riski arasında əlaqədən şübhələnməyə dəyər. Bu şübhəyə rəvac verən faktorlardan biri də odur ki, əvvəl ürək xəstəliyi olmayan, müntəzəm aspirin qəbul edən pasiyentlərin də bəzisinin ürəyində problemlərin baş qaldırdığı müşahidə edilib. Ona görə alimlər hesab edirlər ki, artıq çəki, yüksək qan təzyiqi, şəkərli diabet və nikotin asılılığı kimi xəstəliklərin ən azı birindən ciddi əziyyət çəkən, bu kimi faktorların yalnız biri üzrə də olsa risk qrupundan sayılan pasiyent müntəzəm aspirin qəbul edirsə, ehtiyatlı davranmalı, həkimi ilə məsələhətləşməlidir.Mütəxəssislər hesab edirlər ki, tədqiqatın nəticələri aspirinin profilaktik məqsədlər üçün istifadəsinin şərtlərinə yenidən baxılmasına da gətirib çıxara bilər. Ancaq onlar hələ tələsməməyi tövsiyə edir, vurğulayırlar ki, əldə etdikləri nəticələri tam təsdiqləyə bilmək üçün risk qrupuna daxil olan pasiyentlər üzərində daha geniş kliniki tədqiqatlara ehtiyac var.