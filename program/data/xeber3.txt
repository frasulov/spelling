İstanbulda dahi Azərbaycan şairi və mütəfəkkiri Nizami Gəncəvinin 880 illik yubileyi münasibətilə ədibin “Kərpic kəsən kişinin dastanı” poeması əsasında hazırlanan tamaşanın nümayişi olub.Türkiyə bürosu xəbər verir ki, teatr səhnəciyi 31 dekabr - Dünya azərbaycanlılarının Həmrəylik Günü və Azərbaycanın böyük Vətən müharibəsində əldə etdiyi şanlı Zəfərin birinci ildönümünə həsr edilib.Tədbir ölkəmizin İstanbuldakı Baş konsulluğu, Türkiyənin Mədəniyyət və Turizm Nazirliyi, Beynəlxalq Türk Mədəniyyəti Təşkilatı (TÜRKSOY), İstanbulun Sarıyer bələdiyyəsi, qardaş ölkədə fəaliyyət göstərən “Xarıbülbül Vizion Teatrı” tərəfindən təşkil olunub.Tədbirdə çıxış edən Baş konsul Nərminə Mustafayeva, TÜRKSOY-un Baş katibinin müavini Bilal Çakıcı, Sarıyer Bələdiyyəsinin sədr müavini Hüseyin Coşkun, TÜRKSOY-un təmsilçisi Elçin Qafarlı və “Xarıbülbül Vizion Teatrı”nın rəhbəri Kəmalə Cabbarova Azərbaycanın böyük mütəfəkkiri və şairinin həyat və yaradıcılığı haqqında fikirlərini bölüşüblər. Dahi Nizaminin Azərbaycan, eləcə də dünya ədəbiyyatına verdiyi töhfələrdən danışaraq, onun yaradıcılığının fəlsəfi aspektlərinə toxunublar.Sonra tamaşa nümayiş etdirilib.Səhnə əsərinin baş koordinatoru Yunus Soyupek, bədii rəhbəri Kəmalə Cabbarova, ssenari müəllifi və rejissoru Adem Yaşardır.Tədbir əsnasında dahi Nizami Gəncəvinin əsərlərini əks etdirən şəkillərdən ibarət sərgi təşkil olunub.Mərasimdə həmçinin 44 günlük Vətən müharibəsi zamanı Azərbaycan həqiqətlərinin dünya ictimaiyyətinə çatdırılmasında əməyi keçən media mənsublarından olan “Sabah Qəzeti”in müxbiri Uğur Yıldırım, “TV 100” telekanalından Ali Burak Ersemiz, “Haber Global” kanalından Osman Girgin və “Habertürk”dən Çetiner Çetinə mükafatlar təqdim edilib. "Prezident İlham Əliyev “yaşıl enerji” kursu Azərbaycanın enerji ölkəsi kimi inkişafında müasir qlobal trendlərə uyğun yeni səhifə açıb. Dövlət başçısı Azərbaycanın “yaşıl artım” ölkəsinə və “yaşıl enerji” məkanlarına transformasiyasının ideoloqu və ən güclü dəstəkçisidir"."Report" xəbər verir ki, bu fikirləri energetika naziri Pərviz Şahbazov Energetika Nazirliyində Prezident İlham Əliyevin 60 illik yubileyi münasibətilə “İlham Əliyev və müstəqil Azərbaycanın enerji siyasəti” mövzusunda keçirilən tədbirdə deyib.Çıxış zamanı Azərbaycan iqtisadiyyatının sürətli inkişafına da diqqət çəkilib: “Son 18 il ərzində ümumi daxili məhsul üç dəfədən çox artıb. Yoxsulluq səviyyəsi 49 faizdən 6 faizə enib, 2 milyondan çox yeni iş yeri açılıb. Ölkədə işsizlik təqribən 6 faiz səviyyəsindədir. Azərbaycan iqtisadiyyatına 280 milyard ABŞ dolları həcmində sərmayə yatırılıb”.Qalib ordu formalaşdıran Müzəffər Ali Baş Komandanın rəhbərliyi ilə planlı və ardıcıl şəkildə görülmüş işlərin Azərbaycan Ordusunu dünyanın ən güclü 50 ordusu sırasına yüksəltdiyi qeyd edilib.Dövlətimizin başçısının Azərbaycanı qlobal enerji təhlükəsizliyində etibarlı tərəfdaşa çevirmiş uzaqgörən siyasəti haqqında məlumat verilib, bu siyasət sayəsində ölkəmizin iqtisadi müstəqilliyinin, enerji ölkəsi kimi dünya enerji sisteminə qayıdışının və inkişafının təminatçısı “Neft Strategiyası”nın hədəflərinə nail olunduğu vurğulanıb: “Enerji təhlükəsizliyinə yanaşmada Azərbaycan modeli daha rasionaldır. Bu, enerji resurslarının, enerji təchizatının və tədarük bazarlarının şaxələndirilməsidir. Enerji təhlükəsizliyi ilə ekoloji təhlükəsizlik arasında balanslaşmanı seçməkdir. Məhz Azərbaycan Prezidentinin proqnozlaşdırılmış və dünyadakı çağırışları çevik nəzərə alan enerji siyasəti ölkəmizin enerji təhlükəsizliyinin qarantıdır”. "Son zamanlar sinoptik-meteoroloqlar konkret region üçün səciyyəvi olmayan hava kütlələrinin nadir, bəlkə də bu vaxtlaradək görünməyən, kionfiqurasiya və hərəkət istiqamətləri ilə qarşılaşır. Belə proseslərdən biri dekabrın 23-24-də gözlənilir"."Report" xəbər verir ki, bunu Milli Hidrometeorologiya Xidmətinin rəisi Umayra Tağıyeva bildirib.O qeyd edib ki, adətən qışda soyuq hava kütlələri ölkə ərazisinə şimal-qərb, şimal və ya şimal-şərqdən, yəni Skandinaviya və ya Yeni Torpaq ərazilərindən daxil olaraq havanın xeyli soyumasına və qar yağmasına səbəb olur: "Bu dəfə Şərqi Sibir ərazisində temperaturun normadan 17 dərəcəyədək enməsinə səbəb olan anomal soyuq antisiklonun qolu, hava kütlələrinin adətən qərbdən şərqə axınının əksinə olaraq, şərqdən qərbə uzanaraq ayın 23-24-də bizim regiona çatacaq”.Onun sözlərinə görə, 23-24 dekabrda Abşeron yarımadası və Bakıda sulu qar, qar gözlənilir: "Lakin temperatur rejiminin 8-10 dərəcəyədək enməsinə baxmayaraq, havanın temperaturunun müsbət 3 dərəcəyə yaxın olması davamlı qar örtüyünün yaranmasına imkan verməyəcək"."Mən həmişə deyirdim ki, gün gələcək, işğal altındakı torpaqlarımız azad ediləcək, biz bu torpaqlara qayıdacağıq və qayıtmışıq"."Report" xəbər verir ki, bunu Prezident İlham Əliyev dekabrın 24-də Şuşada Cıdır düzündə çıxış edərkən deyib."Azərbaycan xalqı bütün bu illər ərzində mənə inanırdı. Baxmayaraq ki, həm o vaxtkı məcburi köçkünlər, həm ölkə ictimaiyyəti ildən-ilə davam edən mənasız danışıqlara nəzər salaraq görürdü ki, Ermənistan-Azərbaycan Dağlıq Qarabağ münaqişəsinin həlli çətinləşir. Amma buna baxmayaraq, doğma xalqım mənim sözlərimə inanırdı. Mən deyirdim ki, gün gələcək Azərbaycan bayrağı işğal edilmiş torpaqlarda, o cümlədən Şuşada dalğalanacaq və bu müqəddəs günü biz şəhidlərimizin qanı-canı bahasına yaşadıq. Allah bütün şəhidlərimizə rəhmət eləsin", - Prezident İlham Əliyev qeyd edib. Gürcüstanın Apollon Kutateladze adına Tbilisi Dövlət Rəssamlıq Akademiyasında “Palitra İnteqrasiya – 2021” adlı sərgi təşkil olunub.“Report”un yerli bürosu xəbər verir ki, Azərbaycan Dövlət Neft Şirkətinin (SOCAR) Gürcüstan nümayəndəliyinin dəstəyi ilə baş tutan sərgidə Marneulidə fəaliyyət göstərən “Çay Evi”nin rəssamlıq və xalçaçılıq kurslarının tələbələrinin 100-ə yaxın əl işi təqdim edilib.Tədbirdə çıxış edən Tbilisi Dövlət Rəssamlıq Akademiyasının rektoru Giorgi Ququşvili gürcü və azərbaycanlıların sıx dostluq münasibətlərindən söz açıb. O, SOCAR-a Gürcüstanda mədəni-humanitar layihələrə verdiyi dəstəyə görə minnətdarlığını bildirib. “Şirkətin bu sahəyə yönəltdiyi sərmayələr artıq özünü doğruldur və bugünkü sərgi bunun bariz nümunəsidir”. Gürcüstan azərbaycanlılarına məxsus mədəniyyət nümunələrini yüksək qiymətləndirən rektor qeyd edib ki, ölkədə çox istedadlı, adət-ənənələri unutmayan və yeniliyə açıq olan yeni gənc azərbaycanlı nəsil yetişir.Menecer Emin Əhmədov çıxışında məlumat verib ki, 2012-ci ildən SOCAR-ın dəstəyi ilə istifadəyə verilmiş “Çay Evi”ndə hazırda 500-ə yaxın gənc müxtəlif kurslardan ödənişsiz olaraq yararlanır: “Mərkəzimizdə gənclərin inkişafı ilə yanaşı, adət-ənənələrin də yaşadılmasına xüsusi diqqət yetirilir.Kurslarımızın yetirmələri arasında peşəkarlıq səviyyəsinə yüksələnlər var və biz onlarla fəxr edirik”. Sonra çıxış edən Azərbaycanın Gürcüstandakı səfiri Faiq Quliyev deyib ki, sərgilənən ekspozisiyaya peşəkar mədəniyət xadimlərinin verdiyi yüksək dəyər böyük önəm kəsb edir: ““Çay Evi”nin kursları sayəsində peşəkar rəssamlar yetişib. Ümid edirəm ki, onlar həm Gürcüstan, həm də digər ölkələrdə mədəniyyət və incəsənətimizi təbliğ edəcək, mədəni irsimizin qorunmasında xidmətlər göstərəcəklər”.O, sərgilənən sənət əsərlərinin yer alacağı kataloqun dərc olunması təklifi ilə çıxış edib, gənc istedadlara uğurlar arzulayıb və Gürcüstandakı soydaşlarımızı qarşıdan gələn 31 Dekabr – Dünya Azərbaycanlılarının Həmrəyliyi Günü və Yeni il münasibətilə təbrik edib. Gürcüstan Baş nazirinin regional məsələlər üzrə müşaviri Mariam Şelediya çıxışında sərginin təşkilini gürcü və azərbaycanlılar arasında mədəni dialoq baxımından müsbət qiymətləndirib: “Hökumət Administrasiyası bu cür tədbirləri alqışlayır, belə ki, onların sayəsində mədəniyyətlə yaxından tanışlıq mümkün olur. Tbilisi tarixən müxtəlif mədəniyyətlərin qovuşduğu məkan olub və ümid edirəm ki, gələcəkdə şəhər mədəniyyət habına çevrilərək bu missiyasını davam etdirəcək”.
SOCAR-ın nümayəndəsi Tofiq Əliyev də çıxış edərək şirkətin Gürcüstanda bir sıra layihə və tədbirlərə verdiyi dəstəkdən danışıb. O, SOCAR üçün mədəni tədbirlərin dəstəklənməsinin xüsusi önəm daşıdğını vurğulayarq, deyib ki, şirkət bu cür layihələrə dəstəyini bundan sonra da davam etdirəcək.Sərgi çərçivəsində xalça toxunması prosesi də nümayiş etdirilib və ziyarətçilər üçün ustad xalçaçının köməkliyi ilə ilmə vurmaq imkanı yaradılıb.Yekunda Tbilisi Dövlət Rəssamlıq Akademiyası, “Çay Evi” və Gürcüstan İncəsənət Akademiyası arasında əməkdaşlığıa dair sənəd imzalanıb.
